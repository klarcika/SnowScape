{
    "Naslov": "Zbirno mesto",
    "Besedilo": "Zbirno mesto je prostor na zasebni površini, kjer imajo gospodinjstva ali pravni subjekti nameščene tipizirane zabojnike, posode ali vreče za zbiranje posameznih vrst odpadkov. Črna posoda, zabojnik ali vreča za zbiranje mešanih komunalnih odpadkov. Rjava posoda za zbiranje biološko razgradljivih odpadkov. Rumena vreča ali posoda z rumenim pokrovom za zbiranje mešane odpadne embalaže. Na dan odvoza je treba posode, zabojnike nastaviti na prevzemno mesto, na rob javne površine. Ko jih Snagini zaposleni izpraznijo, jih uporabniki vrnejo nazaj na zbirno mesto. Zbirno in prevzemno mesto sta večinoma dve različni lokaciji, lahko pa je v posamičnih primerih zbirno mesto hkrati tudi prevzemno mesto (kadar so zabojniki ali posode na zasebni površini, ki meji na javno dostopno cesto). Pomembno je, da na dan odvoza smetarskemu vozilu zagotovite neoviran dostop do zabojnikov, posod in da jih pravočasno nastavite na prevzemno mesto – do 6. ure zjutraj, na dan odvoza."
}